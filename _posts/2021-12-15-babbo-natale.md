---
layout: post
title: "Babbo Natale esiste?"
date: 2021-12-16 00:52:00 +0200
description: Libri per bambini, storie (non solo) per la buonanotte, racconti e letture per giocare e leggere con i bimbi.
img: .jpg
categories: []
tag: []
author: Lara
---
  
**Età: da 3 anni**

*Se la risposta è SI'*   
*Bastoncino*
title: "Bastoncino - Donaldson e Scheffler"

> Editore: Emme Edizioni – n. pagine: 34 (2018) – traduttore: A.Remondi 

<p><span class="dropcap">E</span></p>  magari vi vorreste scampare un altro racconto su Babbo e consorte, sulle sue renne o elfi o sui bambini che lo aspettano, potete prendere per mano Bastoncino, libro meno conosciuto degli autori di Gruffalò e della Strega Rossella.

La storia narra il viaggio del Signor Bastoncino, padre di una famiglia di rametti, che – in quanto scambiato per un semplice pezzo di legno – sarà utilizzato per giocare, riparare nidi, far sventolare bandiere su castelli di sabbia. Nessuno resiste alla tentazione di farci qualcosa e il Signor Bastoncino ricorda continuamente a tutti, sempre più arrabbiato e infine stanco, di non essere un comune ramoscello.
Ma anche nella sua difficoltà più grande trova la forza di aiutare una misteriosa presenza incastrata in un camino…

La storia è in rima, con un ritmo e una scelta lessicale coinvolgenti, le illustrazioni riconoscibili e pulite, al punto da essere diventato anche un cortometraggio da assaporare, insieme a una cioccolata calda.
https://www.dailymotion.com/video/x702psn



**Speciale perchè:** è un viaggio dell'eroe, con i suoi sentimenti alterni e umani di fronte alle difficoltà, con anche un lieto fine natalizio

**E adesso, cosa facciamo?** Ci vediamo il film e seminiamo altre storie di Natale classiche, appese tra libro e altri media. Mi viene in mente il Grinch del Dr. Seuss o ad esempio lo Schiaccianoci (la nostra versione preferita? Il racconto musicale edito da Giunti)




**Età: da 7 anni**

*Se la risposta è NO*   
*Miti bambini*
title: "Miti bambini - G. Caliceti"

> Editore: Bompiani - saggi di narrativa – n. pagine: 169 (2017) 

<p><span class="dropcap">C</span></p>apisco e condivido, perché la mia grande a 7 anni mi ha messo proprio lì davanti, con il vuoto in testa, e la domanda rimaneva lì nei suoi occhi ad aspettare. 
Avrei solo voluto continuare ancora per un sacco di anni a dire “certo che esiste, prepariamogli i biscotti e le carote!”

Per noi che siamo a questo grande passo, ho trovato geniale e coinvolgente un racconto della raccolta “ Miti bambini” nata come dialogo tra un papà e sua figlia sulle domande curiose e profonde che i bambini ci fanno. 

La storia si intitola “Prova dell’esistenza di Babbo Natale” e ripercorre -in una decina di pagine - come nella testa del papà ancora bambino (e dei suoi compagni, del fratellino,…)nasca il dubbio che Babbo Natale in realtà possa non esistere.
Decide quindi che rimarrà sveglio la notte di Natale – con le varie strategie per riuscirci - e scoprirlo.

“E Babbo Natale lo hai visto?"

Certo, lo ha visto e ci ha parlato, e noi siamo lì, vicino al lettino, con le orecchie tese e con le mille domande che ogni bambino di oggi e di ieri gli farebbe.

E quando il dubbio torna, Babbo Natale risponde “ E comunque anche se non esistessi…Sì, insomma, sarebbe ugualmente meraviglioso” e ci racconta il perchè, la verità alternativa alla sua stessa esistenza.

Perché davanti a questo tipo di domande, non possiamo tradire la loro intelligenza ma continuiamo a credere nella magia del Natale, della loro età e degli adulti che potranno diventare.

<center><img src="https://ceraunavoltaunre.it/assets/img/mamma-fa-coccole.jpg" alt="mamma-fa-coccole"></center>


**Speciale perchè:** concreto, delicato, magico e commuovente, fatto di quella vicinanza che il bambino che siamo stati può dare ai nostri figli  unito alle esperienze che come genitori filtriamo per loro, per prenderli per mano e capire insieme, rispettando l’innocenza delle domande che ci fanno, la loro voglia di sapere e di conservare la magia. Siamo stati lì anche noi, qualche decennio fa e abbiamo il privilegio di tornarci.

**E adesso, cosa facciamo?** Ci fermiamo e aspettiamo la prossima domanda. E magari teniamo pronti una storia sullo stare insieme a Natale, che non scomoda religioni e omoni barbuti che scendono dal camino, come "La cena di Natale" di Dargent - Le Huche (ed. Clichy)

