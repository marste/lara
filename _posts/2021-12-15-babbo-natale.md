---
layout: post
title: "Babbo Natale esiste? - parte prima"
date: 2021-12-16 00:52:00 +0200
description: Libri per bambini, storie (non solo) per la buonanotte, racconti e letture per giocare e leggere con i bimbi.
img: bastoncino.jpg
categories: [Natale]
tag: [Babbo Natale, Natale, Bastoncino, Viaggio]
author: Lara
---
   
**Età: da 3 anni**

*Se la risposta è SI'*   
*Bastoncino* di Donaldson e Scheffler"   

> Editore: Emme Edizioni – n. pagine: 34 (2018) – traduttore: A.Remondi 

<p><span class="dropcap">E</span></p>  magari vi vorreste scampare un altro racconto su Babbo e consorte, sulle sue renne o elfi o sui bambini che lo aspettano, potete prendere per mano Bastoncino, libro meno conosciuto degli autori di Gruffalò e della Strega Rossella.

La storia narra il viaggio del Signor Bastoncino, padre di una famiglia di rametti, che – in quanto scambiato per un semplice pezzo di legno – sarà utilizzato per giocare, riparare nidi, far sventolare bandiere su castelli di sabbia. Nessuno resiste alla tentazione di farci qualcosa e il Signor Bastoncino ricorda continuamente a tutti, sempre più arrabbiato e infine stanco, di non essere un comune ramoscello.
Ma anche nella sua difficoltà più grande trova la forza di aiutare una misteriosa presenza incastrata in un camino…

La storia è in rima, con un ritmo e una scelta lessicale coinvolgenti, le illustrazioni riconoscibili e pulite, al punto da essere diventato anche un cortometraggio da assaporare, insieme a una cioccolata calda.   
Clicca qui per vederlo: <a href="https://www.dailymotion.com/video/x702psn" target="_blank">Bastoncino</a>   



**Speciale perchè:** è un viaggio dell'eroe, con i suoi sentimenti alterni e umani di fronte alle difficoltà, con anche un lieto fine natalizio

**E adesso, cosa facciamo?** Ci vediamo il film e seminiamo altre storie di Natale classiche, appese tra libro e altri media. Mi viene in mente il Grinch del Dr. Seuss o ad esempio lo Schiaccianoci (la nostra versione preferita? Il racconto musicale edito da Giunti)




