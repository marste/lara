---
layout: post
title: "OH! Un libro che fa dei suoni – Hervè Tullet"
date: 2020-02-08 12:55:00 +0200
description: Libri per bambini, storie (non solo) per la buonanotte, racconti e letture per giocare e leggere con i bimbi.
img: OH-Un-libro-che-fa-dei-suoni.jpg
categories: [Classici]
tag: [3 anni, Herve, suoni, Tullet]
author: Lara
---
> Editore: Franco Cosimo Panini Editore (2017) – n. pagine: 68 – traduttore: F. Previati   
**Età: da 3 anni**

*E come fa a suonare,  senza CD, tasti da premere o misteriose tecnologie?*

Fin dalla prima volta che abbiamo sfogliato “Colori”, siamo appassionate fan di Hervè Tullet.

Se lo avete già incrociato, sapete quanto sia indimenticabile e riconoscibile: la sua grafica pulita ed essenziale, i colori primari e un ritmo di gioco – lettura avvincente, con sorprese continue.

L’avventura inizia con un pallino blu, che si chiama OH . Pagina dopo pagina, con lui saltelliamo a ritmo, ci buttiamo da un trampolino, tremiamo di freddo in un bianco infinito. E lo facciamo ripetendo il suo nome seguendo i suggerimenti delle immagini … prova?

Ecco dove sono i suoni! Geniale.  Li facciamo noi, giochiamo con la voce immedesimandoci in OH.

Quando cominciamo a domandarci cosa il nostro protagonista blu di nuovo potrà fare, incontra AH – un pallino rosso – e l’avventura si fa più interessante perché condivisa: anche quando si litiga, ci si riappacifica con dolcezza. Non c’è due senza tre ed ecco il giallissimo WOW, per fare corse in auto e gare di salti. E poi?

E poi, spazio alla fantasia, quanti altri amici rumorosi puoi inventare?

**Speciale perché:** è immediato. Appare OH e i bambini ci mettono istintivamente il dito, leggiamo il suo nome e lo ripetono subito, mimiamo il suo primo percorso e già siamo diventati colore e suono. Il libro funziona anche lasciato a tu per tu con il nostro bimbo:  Alice lo cerca e lo rivive con i suoi peluches … anche a loro piace molto.

**E adesso, cosa facciamo?** Inventiamo una forma e un suono per una creare mondi e storie nuove. Ad esempio una stella TLING! La nostra è fuxia e scende le scale, …